<h1 align='center'>Network Donanımları?</h1>


<p>
  Network'ün temel olarak ne olduğunu ve topolojilerinin ne olduğunu öğrendik. Ancak topolojilerin nasıl kurulduğunu ve network iletiminin nasıl gerçekleştiğini daha iyi anlamak için, network cihazlarını ve bu cihazların çalışma prensiplerini de öğrenmemiz gerekiyor.

Bu yazıda, network cihazlarının işleyişini temel düzeyde ele alacağız.

NOT: İleride bu cihazların ayrıntılarına gireceğiz.
</p>

<h2 align='center'>Network İnterface Card.(NİC)</h2>

<div align="center">
    <img src="https://github.com/Okan-tumuklu/Network-dersleri/assets/117488504/b4897a24-8ab5-4f78-87ff-7c69243b3ee3" alt="Network Image">
</div>

<p>
  Network Interface Card (NIC): Cihazları fiziksel olarak ağa bağlayan donanımın adıdır. Bilgisayarımızda ürettiğimiz verileri iletmek istediğimizde, NIC bu verileri elektrik veya ışık sinyallerine dönüştürerek bir kablo aracılığıyla ağa iletir. Aynı şekilde, ağdan gelen ışık veya elektrik sinyalini aldığında, bu sinyali cihazın anlayabileceği verilere dönüştürerek iletişimi sağlar.

NIC Türleri:
  Kablolu NIC (Ethernet Kartları): Bakır kablo kullanarak veri iletimini sağlar.
  Kablosuz NIC (Wi-Fi Kartları): Radyo dalgaları kullanarak kablosuz ağlara bağlanmayı sağlar.
  Fiber Optik NIC: Işık sinyalleri kullanarak yüksek hızda veri iletimi sağlar.
</p>

<h2 align='center'>HUB</h2>

<div align="center">
    <img src="https://github.com/Okan-tumuklu/Network-dersleri/assets/117488504/694c28ab-cf27-4f00-ae4e-89be2f8045b7" alt="Network Image">
</div>


<p>
  HUB, eskiden kullanılan ama hala öğrenmemiz gereken bir cihazdır.
Hub, bilgisayarları birbirine bağlayan bir cihazdır. Yukarıda görmüş olduğunuz resimdeki gibi, kabloların bağlanacağı portlar bulunmaktadır. Bu portlar sayesinde, bilgisayarlar (hostlar) birbirleriyle haberleşir. Hub, bir porttan gelen veriyi alır ve diğer tüm portlara iletir. Bu sebeple, hub'lar veri iletiminde çarpışmalara (collision) neden olabilir ve bu nedenle günümüzde daha verimli cihazlar olan switch'ler tercih edilmektedir.

  <div align="center">
    <img src="https://github.com/Okan-tumuklu/Network-dersleri/assets/117488504/428da2f7-e03f-40b5-b1e7-7b964111f245" alt="Network Image">
</div>

  Yukarıdaki resimde gördüğünüz gibi, sağdaki hosttan gelen veri diğer tüm hostlara gidiyor.
</p>


<h2 align='center'>Switch</h2>

<div align="center">
    <img src="https://github.com/Okan-tumuklu/Network-dersleri/assets/117488504/07a35649-14e0-4719-a054-3abd1bbd600f" alt="Network Image">
</div>


<p>
  Switch, ağdaki hostları (bilgisayarlar, yazıcılar, sunucular gibi) birbirine bağlayan ve iletişim kurmalarını sağlayan bir cihazdır. Hub gibi portları vardır, ancak bir hubdan farklı olarak, bir porttan gelen veriyi sadece ilgili hostun bulunduğu porta iletir. Bu sayede ağdaki diğer hostlara gereksiz veri gönderilmez ve böylece ağ trafiği daha verimli yönetilir. Switch, bu işlemi MAC (Media Access Control) adresi adı verilen fiziksel adresleri kullanarak yapar. LAN (Local Area Network) ağlarındaki iletişimi genelde switch sağlar ve LAN ağında iletişim MAC adresleri ile gerçekleşir. (MAC ADRESİNE SONRA DAHA AYRINTILI GİRİLECEKTİR.)

  <div align="center">
    <img src="https://github.com/Okan-tumuklu/Network-dersleri/assets/117488504/78427812-a9f6-46e7-9987-6f0a482aa93a" alt="Network Image">
</div>
  Yukarıda gördüğünüz gibi, veri sadece ilgili hosta gidiyor.
</p>


<h2 align='center'>Router</h2>

<p>

  <div align="center">
    <img src="https://github.com/Okan-tumuklu/Network-dersleri/assets/117488504/ff5ff349-646c-4514-ac02-1a70a3687eda" alt="Network Image">
</div>

Router, bir ağdaki cihazları birbirine bağlayarak iletişimlerini sağlayan ve veri paketlerini doğru hedeflere yönlendiren bir ağ cihazıdır.

Bir switch gibi, router da ağdaki cihazları birbirine bağlar, ancak sadece LAN içinde iletişim sağlamaz, farklı ağlara yönlendirme işleminide yapar.

Bir router'ın ana işlevi, farklı ağlar arasındaki veri iletimini sağlamaktır. Örneğin, evinizdeki yerel ağ (LAN) ile internete bağlanan geniş alan ağı (WAN) arasında iletişim kurarken router kullanılır. Bu, farklı ağ segmentleri arasında veri iletimini sağlamak için IP (Internet Protocol) adreslerini kullanır. (İP ADRESİNİ İLERİDE ANLATACAĞIZ.)

  <div align="center">
    <img src="https://github.com/Okan-tumuklu/Network-dersleri/assets/117488504/2df5805a-453e-48aa-b8a2-ed44d6fb0f08" alt="Network Image">
</div>

Yukarıda gördüğünüz gibi, bir LAN ağındaki tüm cihazlar ROUTER'a bağlı, router ise WAN veya İnternete bağlı. Bu sayede LAN'daki bir cihaz diğer ağdaki veya İnternet'teki bir cihaza erişim sağlayabiliyor. Router, bunu NAT işlemi ve gateway adresi ile yapar. (İLERİDE ikisine de değineceğiz)

Bir ağdaki switchlerde router'a bağlanabilir. 

Router'ın bir diğer önemli özelliği, paketlerin doğru hedeflere yönlendirilmesini sağlamaktır. Bu, her paketin varış noktasını belirlemek için en uygun rotayı seçmek anlamına gelir. Bu genellikle, paketin hedef IP adresine göre yapılır ve router, dahili bir yönlendirme tablosu kullanarak en uygun yolu belirler.

örneğin aşşağıdaki resimde, soldan sağ veri gittiği zaman, veri için en kısa yolu seçer.

  <div align="center">
    <img src="https://github.com/Okan-tumuklu/Network-dersleri/assets/117488504/be18a629-d270-4573-b38d-7931b37b1725" alt="Network Image">
</div>

</p>


<h2 align='center'>Bridge</h2>

<p>

  <div align="center">
    <img src="https://github.com/Okan-tumuklu/Network-dersleri/assets/117488504/2a0e768e-7de3-4124-83fc-f9cacb071ffd" alt="Network Image">
</div>
  
  Bridge, iki ağı birbirine bağlamak için kullanılan bir cihazdır. Adından da belli olduğu gibi, köprü demektir; yani, iki ağ arasında bir köprü kurar. Bridge, router ve switch gibi akıllıdır, ancak sadece iki ağı bir arada tutmak için kullanılır.
</p>



Arkadaşlar, bu cihazlara ilerideki konularda çokca değineceğiz ve daha iyi anlicaz ama şu anlık bu kadar yeterli.
